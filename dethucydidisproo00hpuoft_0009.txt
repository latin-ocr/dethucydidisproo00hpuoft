..7-

desit, totam archaeologiam cum iis sententiis, quae eam praecedant
et subsequantur, inde a capitis Ι paragrapho 2 usque ad finem
capitis XXH, insertam esse priori prooemio, quod initium capitis I
et caput XXIII tantum continuerit. Praeterea E. Schwartz in Musei
Rhenani tomo XLI (1886) p. 203 sqq. non solum hanc Cwiklinskii
sententiam probavit, sed etiam, cum permultis singulis locis offenderet,
prooemium et archaeologiam e Thucydidis sententia non inter se
cohaerere, sed a Thucydide non perfecta ab editore quodam sententiis
saepe falso consertis male retractata esse existimavit. Atque etiam
Steup, qui Classeni sententiam probat, nonnullos singulos locos, cum
non recte intexti esse ei viderentur, a Thucydide postea fortasse in
margine adscriptos esse coniecit.

In hac tanta sententiarum varietate compositio prooemii denuo
examinanda nobis videtur, cum a singulorum verborum sententiarum-
que interpretatione ad universum conexum cognoscendum progredimur.
Agemus primum omissa archaeologia de universi prooemii compositione,
quae e capitibus Ι et XX—XXIII cognoscitur, deinde de singulari
archaeologiae compositione.

A. De universi prooemii compositione.

Ι. De capite Ι.

In verbis primis Θουκυδίδης Ἀθηναῖος ξυνέγραψε τὸν πόλεμον τῶν
Πελοποννησίων καὶ Ἀθηναίων ὡς ἐπολέμησαν πρὸς ἀλλήλους Viri docti
de tribus rebus nondum omnino recte iudicare mihi videntur.

Primum Kriiger in commentariis¹) verbum ξυγγράφειν de ea
Thucydidis propria scribendi ratione, qua varias rerum gestarum
narrationes ita componit atque coniungit, ut nna et vera descriptio
belli efficiatur, intellegere videtur, cum scribit: „Das Compositum
ξυγγράφειν bezieht sich auf die Verarbeitung des mannigt'achen Stoffes
zu einem Ganzen.“ Similem sententiam habet scholiastarum quidam:
ξυγγράψαι τὸ μετ’ ἐπιμελείας καὶ σπουδαίως συντάξαι, γράψαι δὲ καὶ
τὸ ἁπλῶς καὶ μὴ ἐπιμελῶς τὴν ἀλήθειαν ἀνευρεῖν. Sed haec verbi
ξυγγράφειν significatio nullo modo satis probari potest. Nam hoc

¹) Θουκυδίδου ξυγγραφῆ. Mit erklarenden Aumerkungen herausgegeben von Κ.
W. Kriiger. Ersten Bandes erstes nest, erstes und zweites Buch. Dritte verbesserte
und sehr vermehrte Auflage (der folgenden Hefte zweite Auflage). Berlin 1860.
Hos commentarios optimos omnium esse censeo, nbi e singulorum locorum egregia
interpretatione eluceat bonum totius sententiarum ordinis iudicium, quamquain de
compositione aperte non agatur.

