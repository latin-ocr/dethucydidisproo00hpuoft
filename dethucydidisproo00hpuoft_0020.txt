-18—

ticula γάρ affixa est, explicat, denique priorem sententiam iisdem vel
similibus verbis repetit et colligit simul, quae longius explicaverat,
quan] repetitionem scholia ἐπανάληψιν nominant. Qua sermonis forma
iam in omni oratione vulgari cotidiana archaica maxime usitata
Thucydides summa cum arte usus est, et si in hanc formam animum
advertimus, saepe compositionem operis cognoscere possumus. Exem-
plum clarissimum est hoc: verba capitis XXIII, 5 διότι δ’ἔλυσαν,
τὰς αἰτίας προύγραψα πρῶτον καὶ τὰς διαφοράς Thucydides, postquam
libro I causas belli narravit, capite CXLVI repetit αἰτίαι δὲ αὗται
καὶ διαφοραὶ ἐγένοντο ἀμφοτέροις πρὸ τοῦ πολέμου, ut se causis expli-
catis ad ipsum bellum describendum transgredi aperte demonstret.
Capitum I et XX—XXII loci duplex continent exemplum: primum
bellum Peloponnesiacum maximum fuisse repetitur, postquam priora
non fuisse magna. intermissum est3 deinde etiam hoc, priora non fuisse
magna, repetitur intermissa archaeologia.

Post caput XXII nihil iam aliud'e prooemii compositione adhuc
cognita exspectamus quam belli Peloponnesiaci descriptionem, cum
inculcatur caput XXIII 1).

IIl. De capite XXIII.

Capite XXIII primum bellum Peloponnesiacum cum bello Per-
sarum comparatur et e numero et longitudine et magnitudine labo-
rum demonstratur bellum Peloponnesiacum maius illo fuisse. Deinde
a paragrapho 4 pronuntiatio descriptionis causarum belli, quae libro I
continetur, sequitur.

De huius capitis cum capite XXII conexu diversae sunt vi-
rorum doctorum sententiae. Kriiger et Classen caput XXIII ad
finem Capitis XXI δηλώσει μείζων γεγενημένος αὐτῶν adiungendum esse
putant, cum Kruger caput XXII non recto 1000 interiectum esse,
Classen particulam δέ initio capitis XXIII pro particula γάρ, cum
caput XXII intercederet, scriptam esse explicant. Itaque cum iam
huic interpretationi difficultates insint apud interpretes ipsos, accedit,
quod nullum iam post caput XXII additamentum exspectari diximus.
Praeterea mirum est, cum iam in archaeologiae capitibus XVHI et
XIX de bello Persarum actum sit, iterum hanc comparationem inter-
iectam esse. Quam difficultatem solvere conati sunt Herbst et Steup,
qui archaeologia non nisi de rebus ante bellum Persarum gestis agi
existimaverunt et capita XVIII et XIX archaeologiae eximere volu-
erunt, qua de re infra disserendum erit. Sed hac de causa ambo

 

1) cf. cwiknflski 1. 1. p. 24.

