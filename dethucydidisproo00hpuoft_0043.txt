’ἡ ’ ⁴ -· ““”-”----”---,--

„41-

corum magis terrestre quam maritimum commercium agentium ii, qui
intra et extra Peloponnesum habitabant, per Corinthiorum fines commer-
cium facerent“. Deinde Steup verba τὰς ναῦς κτησάμενοι τὸ λῃστικὸν
καθῄρουν delevit, cum verba antecedentia μᾶλλον ἕπλῳζον de initio
navigationis dicta de eadem aetate agerent, quae verbis capitis VIII, 2
πλοϊμώτερα ἐγένετο significata esset, verba τὰς ναῦς κτησάμενοι autem
de magna Corinthiorum classe capite XIII tractata, quae multo post
illud navigationis initium exstiterit, intellegenda essent neque igitur
quae de diversis agerent aetatibus verba μᾶλλον ἕπλῳζον et τὰς ναῦς
κτησάμενοι τὸ λῃστικὸν καθῄρουν eadem sententia coniuncta esse possent.
Sed falso Steup interpretatus est: nam verba μᾶλλον ἕπλῳζον nonin
caput VIII referenda sunt, sed idem dicit auctor his verbis, quod iam
verbis capitis XIII, 1 τῆς θαλάσσης μᾶλλον ἀντείχοντο dixit: neque
igitur de diversis aetatibus agitur. Et quod Steup offendit eandem
rem iisdem verbis hoc loco de Corinthiis dici, quae capite IV verbis
τὸ λῃστικόν καθῄρει de Minoe dicta erat, neque mirandum est, quod
quae Minos per sui pote-statis mare fecerit eadem Corinthii multis
annis post perfecerint, neque ullo modo auctor vituperandus, sed
potius laudandus est, quod eandem piratarum exactionem variis aeta-
tibus variis e locis a Variis populis factam iisdem verbis descripserit.
ut similitudinem rerum cognoscamus.

Porro Thucydides Ionum Polycratis Phocaeorum ¹) classes et res
maritimas ab iis gestas commemorat. Recte Classen suam priorem
sententiam, qua verba δυνατώτατα γὰρ ταῦτα τῶν ναυτικῶν ἧν glossema
esse dixerat, deseruit. Et recte explicatur Thucydidem, priusquam
iudicium de omnium classium magnitudine et auctoritate faciat. his
verbis classes antea singillatim enumeratas comprehendere. Diversae
autem sunt virorum doctorum sententiae, quasnam hoc verbo ταῦτα
in animo habuerit classes. Classen omnes capite XIII memoratas
classes — etiam Corinthiorum — comprendi putat; Steup. cum Samii
et Phocaei pars Ionum essent, hos tantum comprehendi vult itaque
deesse censuit τῶν [Ἰωνικῶν] ναυτικῶν. Quorum neuter recte iudi-
casse mihi videtur. Comprehendit autem Thucydides Iones Polycratem
Phocaeos. Nam de Corinthiis iam antea iudicavit, et Polycratem
Phocaeosque non partes Ionum, sed per se et in aliis operibus occu-

1) De Phocaeorum colonia Massiliam deducta recte exponit steup Anhang
p. 346sqq. Thucydidem alia tradere atque reliquos auctores (Eusebium, Somnum,
Scymnum Timaeo auctore). Hi coloniam circa annum a. ('hr. DC conditam esse
dicunt3 Thucydides autem coloniam deductam una cum pugna navali tradit, quae sexa-
ginta fere annis post inter Phocaeos et Carthaginienses Cyri temporibus facta est, quam
Herodotus libri I capite CLXVI colonia Massiliae nullo modo memorata describit.
Itaque Thucydidem falso Massiliam coloniam conditam cum illa pugna navali con-
iungere Classen et Kohler recte existimaverunt.

